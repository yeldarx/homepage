<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>Баристо неге қазақша сөйлемейді?</title>
    <link rel="stylesheet" href="/assets/main.css" />
  </head>
  <body>
    <header class="post-header">
      <h1 class="post-title">Баристо неге қазақша сөйлемейді?</h1>
      <div class="post-info">
        <p>03.04.2024</p>
      </div>
    </header>
    
    <main><p>Астананың шағын кофеханасында американоға тапсырыс бердім де, өзіме ыңғайлы орын тауып, күттім. Бірер минуттан кейін &quot;Маленький американо с молоком готов&quot; деген баристоның дауысы естілді. (Иә, Астанада американоға сүт қосады екен.) Мүмкін қазақша айтар деп кішкене күттім. Сәлден кейін американоның дайын екенін хабарлаған баристоның дауысы тағы шықты - орысша. Барып &quot;Менен кассадан тапсырысты қазақ тілінде қабылдады. Енді сол тапсырысымды неге орыс тілінде жариялайсыз?&quot; десем, Кирил саспай &quot;Мне так удобно!&quot; деп кесе салды.</p>
<p>Сол жерде біраз әңгіме айтылды. Кирилдің қазақша сөйлемейтіндігіне үш себеп табылды:</p>
<ol>
<li>
<p>Ол қазақ тілінде сөйлей алмайды екен. Окей, неше түрлі жағдай болады, қазіргі Қазақстанда бұл таңғаларлық жайт емес, бірақ... &quot;Кішкентай американо дайын&quot; деп айту үшін қазақ тілін ғұлама деңгейінде білу қажет пе? Жоқ. Ынта болса 30 секундта үйреніп алуға болады ғой. Бұл жерден Кирилдің қазақша сөйлеуге әзірге тырыспағаны көрінеді.</p>
</li>
<li>
<p>Заңда орысша да айтуға болады-мыс. Бұл да ойлап тауып алған нәрсе екенін <a href="https://t.me/QazaqshaJaz/783">заңға жүгіне</a> отырып көрсеттім.</p>
</li>
<li>
<p>Мен орысша сөйлей аламын, сондықтан оған қазақша сөйлемеуге болады-мыс. Содан Кирилге қайтадан заң туралы айтып бердім де, кейін біздің елге орыс тілі қалай келгенін білгенімше түсіндірдім.</p>
</li>
</ol>
<p>Соңы: Кирил айтқанымның бәрін түсінгендей басын изеп қалды. Мен бұл кофейняға жиі келемін - олардың жалпы Қазақ тіліне деген көзқарасы қиын: кіре сала орыс тілінде &quot;Здравствуйте!&quot; деп қарсы алады; витринадаға бағалар орыс тілінде ғана; кофейнядағы барлық нұсқаулықтар тек орыс тілінде; т.с.с. айтсаң жалғаса береді. Тек қана экрандағы бағалар ғана қазақ тілінде.</p>
<p>Жалғасы: осы жағдайдан кейін Кирил маған мүлде сөйлемейтін болды. Қызметкерлер мені жақсы танып алған. Сондықтан мен ол жерге келгенде қазақша амандасып, қазақша тапсырыс алып, дайын болғанда қазақша хабарлайды.</p>
<p>Бұл маған диконт беріп үлгерді.</p>
</main>

    <footer class="footer">
      <div class="nav"><a href="/">Басты бет</a></div>
    </footer>
  </body>
</html>

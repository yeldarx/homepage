<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>.kz доменінен бас тартатын уақыт келген сияқты - Елдар Құдайбергенов</title>
    <link rel="stylesheet" href="/assets/main.css" />
  </head>
  <body>
    <header class="post-header">
      <h1 class="post-title">.kz доменінен бас тартатын уақыт келген сияқты</h1>
      <div class="post-info">
        <!-- <p>Елдар Құдайбергенов &#x2022; 24.10.2024</p> -->
      </div>
    </header>
    <div class="post-info">
      <p>24.10.2024 &#x2022; Елдар Құдайбергенов</p>
    </div>
    <main><p><img src="/blog/images/2024/Gemini_kz-qr.jpg" alt=".kz -&gt; .qr"></p>
<p>Бүгінде мемлекеттік мекемелердің маңдайшасындағы Елтаңбада еліміздің атауы &quot;Qazaqstan&quot; деп жазылып жүргенін байқаған боларсыз. Ел президентінің <a href="https://akorda.kz/">сайтындағы</a> Елтаңбада да солай. <code>.kz</code> домені &quot;Kazakhstan&quot; деген сөзден шыққан болса, қазір еліміздің атауының жазылуы ауысса, ендеше домен неге ескі? Мысалы, неге .qz емес? <a href="https://www.facebook.com/pavel.gussev.1/posts/2281248565228036">Өйткені</a> ISO 3166/MA стандартына сәйкес <code>QZ</code> деген домен &quot;user-assigned code&quot; тізімінде тұр. Яғни, бұл домен бос емес, оны біз тіркей алмаймыз. Солай болғанына да шүкір.</p>
<p>2012 жылы ешкімге керек емес <code>.қаз</code> деген домен қосылды. Шыныңызды айтыңызшы, осы кезге дейін істеп тұрған <a href="http://xn--80aal3bk85c.xn--80ao21a/">Ақорда.қаз</a> деген доменді ашып көрдіңіз бе? Жоқ, әрине. Ол доменнің керек еместігі сонша, оны басқарып отырған мекеме доменнің SSL-сертификатын жасамаған тіпті. Латын қарпіне ауысқалы жатқанда бұл идеяны тіпті ұмыту керек. Бірақ, оның керек еместігіне қарап тұрған <code>.қаз</code> домені жоқ. Бағасы <code>.kz</code>-пен бірдей.</p>
<p>Баға демекші, қазір <code>.kz</code> доменін қолдану үшін біз жылына 4256 теңге төлейміз. Бұл баға өткен жылы өсті. Нақты не үшін өскені түсініксіз. Егер <code>.kz</code> доменіндегі сайт тек қана Қазақстан аумағында орналасқан серверде сақтала алатынын ескерсек, бағаның өсуі біздің хостерлердің қолайына жағатынын түсінеміз.</p>
<p><code>.kz</code> доменіндегі сайттардың деректері тек қана Қазақстан аумағында сақталуы қажет. Бұл дегеніңіз – Google Cloud, AWS, MS Azure, Cloudflare деген сияқты алпауыттар елімізде серверлерін ашпайынша біз <code>.kz</code> доменіндегі сайттарымызды аталған қызметтерге тіркей алмаймыз деген сөз. Неліктен? Өйткені &quot;Интернеттің қазақстандық сегментiнiң кеңістігінде домендiк аттарды тiркеу, пайдалану және бөлу қағидаларын бекiту туралы&quot; <em>бұйрықта</em> солай болсын делінген. Бұл – заң емес, жай ғана <a href="https://www.nic.kz/docs/prikaz_337nk_ot_20_09_2022_kaz.pdf">бұйрық</a>. Оның ішінде &quot;Домендік атты Интернеттің қазақстандық сегментінің кеңістігінде пайдалану&quot; туралы былай делінген: &quot;Қазақстан Республикасының аумағынан тыс аппараттық-бағдарламалық кешендерде интернет-ресурстар орналастырылған ... жағдайларда уақытша тоқтатылады&quot;. Болды.</p>
<p>Осы <em>бұйрыққа</em> бола, біз, арқандалған жылқыдай, тек қана қазақстандық хостиңдерді қолдануға мәжбүрміз. Осы бұйрық өзі заң сияқты өте маңызды мәселеге ықпал етіп тұр. Бұл бұйрықтың жайы қазақстандық доменге келгенде көліктерге қатысты &quot;утильсборға&quot; ұқсас. Жай ақша істеу амалы сияқты көрінбей ме? Бопты. Менің пікірімше, қазақстандық хостерлерден басқа ешкімге пайдасы жоқ бұйрықты, <code>.қаз</code> доменімен қоса жою керек.</p>
<p>Ал <code>.kz</code> доменінің орнына еліміздің атына сай; &quot;user-assigned code&quot; тізіміне кірмейтін, қысқа да нұсқа және <em>әлемде сұранысқа ие</em> бола алатын домен қойғанымыз жөн. Мысал үшін, мемлекетке тиесілі, әлемде сұранысқа ие бірталай домен бар: <code>.ai</code> – Anguilla, <code>.me</code> – Montenegro, <code>.io</code> –  British Indian Ocean Territory. Біздің де осындай қарапайым сипаттарға ие доменіміз болса, оның саудасы алға жылжып, соған сәйкес, доменнің бағасы да тұрақталады (тіпті түсуі де мүмкін). Сондай-ақ, бұл экономика мен IT–салаға жақсы әсер етуі әбден мүмкін.</p>
<p>Мен осы талаптарға 100% сәйкес келетін домен ойлап таптым: ол – <code>.qr</code>. QR-код біздің елде ғана емес, бүкіл әлемде кеңінен қолданылатын технология, сондықтан мұндай домен сұранысқа ие болады деп ойлаймын. <code>.QR</code> деген &quot;Qazaqstan Respublikasy&quot; дегенді білдіреді, оның үстіне &quot;user-assigned code&quot; тізіміне кірмейді және бұндай домен <a href="https://www.iana.org/domains/root/db">әзірге жоқ</a>.</p>
<p>Осындай ой. Қосар ойыңыз, талқылайтын пікіріңіз болса, <a href="/contacts/">поштама</a> жазуыңызды сұраймын. (Әлеуметтік желілерді қолданбағаныма шамамен 8 айдай болып қалыпты ;-)</p>
</main>

    <script src="https://utteranc.es/client.js"
        repo="yeldarx/homepage"
        issue-term="title"
        label="Comment"
        theme="github-light"
        crossorigin="anonymous"
        async>
    </script>
    
<footer class="footer">
  <div class="home-link">
    <nav class="navigation-container">
      <ul class="navigation">
        
          <li>
            <a href="/">Басты бет</a>
          </li>
        
          <li>
            <a href="/now/">Қазір</a>
          </li>
        
          <li>
            <a href="/contacts/">Байланыс</a>
          </li>
        
          <li>
            <a href="/blog/">Блог</a>
          </li>
        
          <li>
            <a href="/greencard/">Гринкарта</a>
          </li>
        
      </ul>
    </nav>
  </div>

  <div class="icon-links icon-margin">
    <a href="/feed.xml" title="RSS Feed">
      <img src="/assets/img/rss.svg" alt="RSS Feed" />
    </a>
    <a href="https://k.yeldar.org/podcast" target="_blank" title="Podcast">
      <img src="/assets/img/podcast.svg" alt="Podcast" />
    </a>
  </div>



      <!-- <p>
        <a href="/">Басты бет</a> <a href="/blog">Блог</a>
        <a href="https://yeldar.org/feed.xml">RSS</a>
        <a
          href="https://github.com/yeldarx/homepage/tree/main/./src/blog/2024/dot-kz-timeout.md"
          target="_blank"
          >Edit this page</a
        >
      </p> -->
    </footer>
  </body>
</html>
